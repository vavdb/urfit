+++
weight = 3
title = 'Wie we zijn'
slug = 'wie-we-zijn'
#image = 'images/full-nav-bg.jpg'
imageBottom = 'images/Leydi van den Braken.jpg'
#backgroundColor = 'alternate'
disableComments = true
date = '01-03-2000'
+++
Ik ben Leydi, oprichtster van URfit. Als klein kind speelde ik heel graag buiten, vooral in de bosjes tegenover mijn huis in Berg aan de Maas. Daarom ben ik blij dat ik in mijn volwassen leven dit buiten spelen weer heb herontdekt. Samen met mijn man Vincent en kinderen Josefina (2018) en Benjamin (2020) maak ik graag wandelingen in de natuur. Als ik tijd voor mezelf heb, ben ik vaak hardlopend te vinden op de mooie onverharde paadjes door het glooiende Limburgse landschap. 

Toen ik in Amersfoort woonde, heb ik me laten bijscholen tot outdoor sportinstructrice: bootcamps, hardlopen en SAQ (sport specifieke oefeningen voor snelheid/wendbaarheid). Met veel plezier heb ik daar een aantal jaren bootcamples mogen geven, zowel onder eigen naam als ook als freelancer voor verschillende clubs. Ik kreeg altijd terug dat de variatie in mijn lessen, mijn enthousiasme en openheid ervoor zorgden dat mensen zich snel op hun gemak voelden en graag steeds weer terug kwamen naar mijn lessen. 

Nu ik weer terug ben, hoop ik datzelfde - en meer! - neer te kunnen zetten in Urmond met URfit.
